# Všeobecné pojistné podmínky 0518

### Úvodní ustanovení

Pro pojištění, které sjednává AXA životní pojišťovna a.s., platí příslušná ustanovení zákona č. 89/2012 Sb., občanský zákoník, v platném znění, tyto Všeobecné pojistné podmínky, Zvláštní pojistné podmínky podle sjednaného tarifu, Oceňovací tabulky, Obchodní podmínky (dále také jen „pojistné podmínky“) a ujednání pojistné smlouvy. Pojistné podmínky jsou nedílnou součástí pojistné smlouvy (dále také jen „smlouva" či „pojistná smlouva“).

## Oddíl 1.
## Obecná část

### Článek 1.1.
### Vymezení pojmů

Pro účely těchto pojistných podmínek mají následující pojmy uvedený význam:

- **pojistitel** – AXA životní pojišťovna a.s., IČ: 61859524, se sídlem Lazarská 13/8, 120 00 Praha 2, Česká republika, kontaktní adresa – AXA životní pojišťovna a.s., Úzká 488/8, 602 00 Brno, Česká republika,
- **zájemce o pojištění** – osoba, která má zájem o uzavření pojistné smlouvy s pojistitelem,
- **pojistník** – osoba, která s pojistitelem uzavřela pojistnou smlouvu,
- **pojištěný** – osoba, na jejíž život, zdraví nebo jinou hodnotu pojistného zájmu se pojištění vztahuje,
- **obmyšlený** – osoba určená pojistníkem v pojistné smlouvě jménem nebo vztahem k pojištěnému, které vznikne právo na pojistné plnění v případě smrti pojištěného,
- **oprávněná osoba** – osoba, které v důsledku pojistné události vznikne právo na pojistné plnění,
- **jiná příslušná osoba** – osoba mající právní zájem na výplatě pojistného plnění (např. dědic, zástavní věřitel, postupník),
- **účastník pojištění** – pojistitel a pojistník jakožto smluvní strany a dále pojištěný a každá další osoba, které z pojištění vzniklo právo nebo povinnost,
- **věk pojištěného** – technický věk, který se stanoví rozdílem kalendářního roku počátku pojistného roku a kalendářního roku narození pojištěného, pokud není uvedeno jinak,
- **výstupní věk** – maximální věk, po jehož dosažení už nemůže být pojištěný pojištěn pro daný tarif; výstupní věky pro jednotlivé tarify jsou uvedeny v návrhu pojistné smlouvy,
- **pojistná doba** – doba, na kterou bylo pojištění sjednáno; pojistná doba je vyjádřena v letech od počátku pojištění nebo dnem počátku a konce pojištění; pojistná doba začíná dnem počátku pojištění a končí dnem určeným jako konec pojištění nebo uplynutím příslušného počtu let pojistné doby, přičemž v takovém případě je konec pojištění den, který předchází dni, který se pojmenováním nebo číslem shoduje se dnem, na který připadá počátek pojištění (není-li takový den  
v měsíci, připadne konec lhůty na jeho poslední den),
- **pojistné období** – pravidelně se opakující časové období dohodnuté v pojistné smlouvě, za které se platí běžné pojistné, a které je vyjádřeno také pojmem „frekvence placení“; první pojistné období počíná dnem počátku pojištění; pojistné období končí dnem, který předchází dni, který se pojmenováním nebo číslem shoduje se dnem, na který připadá počátek pojistného období (není-li takový den v měsíci, připadne konec lhůty na jeho poslední den),
- **pojistný rok** – období 12 po sobě jdoucích kalendářních měsíců začínající dnem počátku pojištění nebo dnem výročí pojistné smlouvy, na která se dělí pojistná doba,
- **výročí pojistné smlouvy** – den pojistné doby, který se datem (dnem a měsícem) shoduje se dnem počátku pojištění; není-li takový den v měsíci, připadne výročí pojistné smlouvy na poslední den tohoto měsíce,
- **pojistná částka** – částka sjednaná v pojistné smlouvě pro účely stanovení výše pojistného plnění,
- **tarif** – pojištění nebo připojištění uvedené ve Zvláštních pojistných podmínkách,
- **pojištění** – tarif, který je ve Zvláštních pojistných podmínkách označen jako „pojištění“; pojem „pojištění“ je současně používán jako výraz pro pojistnou smlouvu, vyplývá-li to z uvedeného textu,
- **hlavní pojištění** – tarif, který je označen v návrhu pojistné smlouvy jako "hlavní pojištění",
- **připojištění** – tarif, který je ve Zvláštních pojistných podmínkách označen jako „připojištění“,
- **odkupné** – část z nespotřebovaného pojistného, které pojistitel ukládá jako technickou rezervu vypočtenou pojistně matematickými metodami k datu zániku pojištění,
- **návrh pojistné smlouvy** – dostatečně určitá nabídka, kterou pojistitel podává zájemci o pojištění s úmyslem uzavřít s ním pojistnou smlouvu (dále také jen „návrh“),
- **pojistka** – potvrzení o uzavření pojistné smlouvy vystavené pojistitelem pojistníkovi,
- **pojistné nebezpečí** – možná příčina vzniku pojistné události, která je jako pojistná událost blíže označená u jednotlivého pojištění v pojistných podmínkách nebo v pojistné smlouvě, pokud není stanoveno jinak,
- **pojistné riziko** – míra pravděpodobnosti vzniku pojistné události vyvolané pojistným nebezpečím; pojistné podmínky dále stanoví, kterou změnu nebo zánik pojistného rizika jsou pojistník a pojištěný povinni bez zbytečného odkladu oznámit pojistiteli,
- **nahodilá událost** – událost, u které není jisté, zda v době trvání pojištění vůbec nastane nebo není známa doba jejího vzniku, 
- **pojistná událost** – nahodilá událost blíže popsaná v pojistných podmínkách pro jednotlivé pojištění nebo v pojistné smlouvě, se kterou je spojen vznik povinnosti pojistitele poskytnout pojistné plnění,


- **pojistné plnění** (dále také jen „plnění“) – peněžní plnění poskytnuté pojistitelem v případě vzniku pojistné události, která nastala v souladu s pojistnou smlouvou a pojistnými podmínkami,
- **čekací doba** - část pojistné doby, po kterou nevzniká pojistiteli povinnost poskytnout pojistné plnění z událostí, které by jinak byly pojistnými událostmi,
- **obnosové pojištění** – pojištění, které zavazuje pojistitele poskytnout v případě pojistné události jednorázové či opakované pojistné plnění ve sjednaném rozsahu,
- **plná invalidita** – invalidita 3. stupně dle zákona č. 155/1995 Sb.,
- **částečná invalidita** – invalidita 1. a 2. stupně dle zákona č. 155/1995 Sb.,
- **tři stupně invalidity** dle § 39 zákona č. 155/1995 Sb.:
	- **invalidita 1. stupně** – pokles pracovní schopnosti nejméně o 35 %, nejvíce však o 49 %,
	- **invalidita 2. stupně** – pokles pracovní schopnosti nejméně o 50 %, nejvíce však o 69 %,
	- **invalidita 3. stupně** – pokles pracovní schopnosti nejméně o 70 %,
- **pojistný zájem** - oprávněná potřeba ochrany před následky pojistné události, především:
	- pojistník má pojistný zájem na vlastním životě a zdraví; má se za to, že pojistník má pojistný zájem i na životě a zdraví jiné osoby, osvědčí-li zájem podmíněný vztahem k této osobě, ať již vyplývá z příbuzenství nebo je podmíněn prospěchem či výhodou z pokračování jejího života,
	- dal-li pojištěný souhlas k pojištění, má se za to, že pojistný zájem pojistníka byl prokázán,
	- pojistil-li pojistník vědomě neexistující pojistný zájem, ale pojistitel o tom nevěděl ani nemohl vědět, je smlouva neplatná; pojistiteli však náleží odměna odpovídající pojistnému až do doby, kdy se o neplatnosti dozvěděl,
-  **územní platnost Evropa** – státy Evropské unie, Spojené království Velké Británie a Severního Irska, Švýcarsko, Norsko, Island, Černá Hora, Bosna a Hercegovina, Srbsko, Makedonie, Andorra, Lichtenštejnsko, Monako, San Marino a Vatikán.

### Článek 1.2. Rozsah pojištění

1. Pojistitel sjednává jako obnosové pojištění následující druhy pojištění nebo připojištění (dále také jen "pojištění") pro případ:

	- smrti,
	- smrti nebo dožití,
	- smrti následkem úrazu,
	- trvalého tělesného poškození následkem úrazu s lineárním plněním,
	- trvalého tělesného poškození následkem úrazu s progresivním plněním,
	- léčení úrazu,
	- pobytu v nemocnici,
	- rekonvalescence,
	- pracovní neschopnosti,
	- chirurgického zákroku,
	- závažných onemocnění,
	- invalidity,
	- zproštění od placení pojistného.

2. Pojistitel může sjednávat i jiné druhy pojištění. Pokud takové pojištění není upraveno Zvláštními pojistnými podmínkami nebo pojistnou smlouvou, platí pro ně ustanovení těchto Všeobecných pojistných podmínek.  
3. V jedné pojistné smlouvě lze současně sjednat několik druhů tarifů. Pokud není v pojistných podmínkách dále stanoveno jinak, každý ze sjednaných tarifů (ať už pojištění nebo připojištění) se považuje za samostatnou pojistnou smlouvu. Pokud z povahy právního jednání nebo z jeho obsahu nevyplývá, že se právní jednání týká pouze jednoho tarifu, vztahuje se právní jednání na všechny sjednané tarify (pojištění i připojištění).  
4. Pojistná smlouva se řídí právním řádem České republiky.  
5. Územní platnost pojištění není omezena, není-li v pojistných podmínkách stanoveno nebo v pojistné smlouvě dohodnuto jinak.

### Článek 1.3. Uzavření a změna pojistné smlouvy

1. Pojistná smlouva a všechna právní jednání týkající se pojištění musí mít písemnou formu, pokud není dohodnuto jinak. Písemná forma je zachována  
i při právním jednání učiněném elektronickými nebo jinými technickými prostředky umožňujícími zachycení jeho obsahu a určení jednající osoby.  
2. Návrh pojistné smlouvy podává pojistitel a nedílnou součástí návrhu jsou též pojistné podmínky pojistitele. S návrhem pojistné smlouvy a jeho nedílnými součástmi předkládá pojistitel rovněž další dokumenty v souladu s obecně závaznými právními předpisy; tyto dokumenty jsou uvedeny v návrhu pojistné smlouvy.  
3. Návrh pojistné smlouvy zaniká, jestliže zájemce o pojištění návrh nepřijal bez zbytečného odkladu po jeho obdržení. Návrh pojistné smlouvy nelze přijmout zaplacením pojistného, pokud není dohodnuto jinak.  
4. Pojistná smlouva je uzavřena okamžikem, kdy pojistitel obdrží včasné přijetí návrhu zájemcem o pojištění, a to doručením do sídla pojistitele nebo na kontaktní adresu pojistitele, nejdéle ve lhůtě 2 měsíců od data podpisu návrhu zájemcem o pojištění. Pojistné podmínky ve smyslu úvodního ustanovení jsou nedílnou součástí pojistné smlouvy.  
5. Obsahuje-li přijetí návrhu dodatek nebo jakoukoliv, i nepodstatnou, změnu oproti původnímu návrhu, považuje se takové přijetí za nový návrh. Jestliže druhá strana nepřijme tento nový návrh ve lhůtě 1 měsíce ode dne, kdy jí byl doručen, považuje se návrh za odmítnutý a pojistná smlouva není uzavřena. (6) Při sjednávání pojistné smlouvy jsou zájemce o pojištění, pojistník a pojištěný povinni pravdivě a úplně zodpovědět písemné dotazy pojistitele týkající se sjednávaného pojištění a zdravotního stavu pojištěného a nezamlčet nic


Kontaktní adresa: AXA životní pojišťovna a.s., Úzká 488/8, 602 00 Brno, Česká republika  
Sídlo společnosti: AXA životní pojišťovna a.s., Lazarská 13/8, 120 00 Praha 2, Česká republika  
AXA linka: +420 292 292 292, Fax: +420 225 021 200, E-mail: info@axa.cz, www.axa.cz  
IČ: 61 85 95 24, společnost je zapsána v obchodním rejstříku vedeném Městským soudem v Praze, oddíl B, vložka 2831 5

Strana 1